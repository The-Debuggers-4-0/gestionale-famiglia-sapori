### Famiglia & Sapori - Software gestionale per un ristorante a conduzione familiare 

#### Contesto 

Il ristorante "Famiglia & Sapori" è una piccola attività a conduzione familiare che, dopo anni di 
gestione tradizionale, desidera digitalizzare le proprie operazioni quotidiane. 

Attualmente, le prenotazioni, gli ordini e la contabilità vengono gestiti in modo manuale (taccuini, 
fogli Excel, comunicazioni verbali in cucina). 
Questa modalità, seppur familiare e flessibile, 
comporta errori, lentezze e difficoltà nel monitoraggio delle attività. 

La famiglia proprietaria del ristorante ha espresso il desiderio di dotarsi di un sistema gestionale 
software in grado di supportare la gestione delle principali attività operative e organizzative, 
riducendo al minimo l'impatto sui flussi di lavoro esistenti e mantenendo la semplicità d'uso. 

#### Obiettivo generale 

Il progetto mira alla realizzazione di un prototipo funzionante di un gestionale per il ristorante, 
con interfaccia utente adeguata al contesto d'uso (personale di sala, cucina, amministrazione). 

Il sistema dovrà supportare le principali attività operative, fornendo strumenti digitali che 
migliorino l'efficienza, la precisione e la comunicazione tra le figure coinvolte (gestore, camerieri, 
cuochi, clienti).
